---
id: 25
title: 'No title'
date: '2007-04-06T20:13:00+00:00'
author: 'Guiem Bosch'
layout: single
guid: 'http://guiem.info/?p=25'
permalink: /25/
blogger_blog:
    - gbosch.blogspot.com
blogger_permalink:
    - /2007/04/un-6-dabril-es-registra-el-primer.html
categories:
    - personal
---

Un 6 d’abril:

– es registra el primer dibuix animat  
– es publica “El petit príncep” de Antoine de Saint-Exupery  
– Massiel, amb el tema “La, la, la” guanya el festival d’Eurovisió Ô\_o  
– neix Rafael, pitnor i arquitecte italià  
– mor Rafael, pintor i arquitecte italià  
– neix James D.Watson, descobridor de l’estructura de l’ADN  
– neix Störmer, premi Nobel de Física  
– mor Isaac Asimov  
– neix Jean-Baptiste Rousseau  
– etc.

Podria escriure moltes reflexions sobre el decurs de la meva vida als 23 anys, és típic, tothom tendeix a madurar i analitzar algunes idees…

El que passa és que avui, els núvols m’han fet un bon regal i encara no s’han despert (potser dormin durant tot el dia). Fa un sol preciós i feia temps que només veia ploure, així que enlloc d’escriure absorbiré aire menorquí a fora.

M’agradaria molt rebre felicitacions i els vostres millors desitjos, però és Setmana Santa i ningú es mira el fotolog així que assumiré que tots vosaltres m’estimeu moltíssim i us ho agraeixo de tot cor :-)

Anècdota del dia:

Es desperta la meva mare i quan em veu fa vida normal. Intueixo que no recorda que avui és el meu aniversari de manera que executo una mirada estranya, intimidant… Ella no sap per què actuo d’aquesta manera i jo li dic:

– Mamà, si a aquestes hores segur que encara tenies sang entre les cames! – quan parlo acostumo a ser fi i educat.

Ella es queda parada. La situació és curiosa perquè queda amb uns ulls oberts com gots i quieta durant uns 20 eterns segons de silenci. Aleshores hi cau i em felicita!

Mitja hora després ve a mi i m’explica que avui justament li ha vingut la regla i que per això s’havia quedat tan parada pel tema de la sang entre les cames, no entenia com ho havia endevinat.

I bé, res, una abraçada a tots!